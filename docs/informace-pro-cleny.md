# Informace pro členy

## Pravidelné tréninky

Trénujeme každé úterý od 18:30 v Neobyčejné klubovně na [adrese Norská 16](https://www.google.com/maps/place/Neoby%C4%8Dejn%C3%A1+klubovna/@50.0779376,14.3946166,15z/data=!4m5!3m4!1s0x470b937c32e90d0f:0x1d0824a75b07443!8m2!3d50.0721038!4d14.4554659). Nejjednodušší dopravní spojení je přes zastávku Ruská (tram 4, 13, 22, 97), ale odvážlivci mohou přijet i na kole. Vzhledem k situaci s parkováním v této lokalitě nedoporučujeme cestovat na trénink autem.

Oblečení na tréninky doporučujeme cokoliv v čem se cítíte pohodlně a dobře se vám hýbe. Je u nás zima od podlahy, mějte přezůvky, které můžete nechávat ve zkušebně.

## Období otrkávání

Aby se zájemce mohl stát řádným členem skupiny, každý dostane dva měsíce, tj 8 tréninků, zdarma. Cílem je vzájemně ozkoušet jak mezi novým členem a skupinou funguje chemie, ale taky aby se mohl naladit na náš biorytmus a zapojit se do interního fungování skupiny.

Po zkušebce všechny čeká zpětná vazba, na které se vždy dohodneme jak dál. Jsme už zajetá skupina a potřebujeme aby nováčci chytli naši vizi. Zatím u nás všichni nováčci otrkávací období ve zdraví přežili :-)

## Členský fond

Všichni řádní členové přispívají do fondu měsíčně částkou 300 Kč. Z fondu se potom platí nájem prostor na trénink, propagace, pronájem divadla a nakonec ta nejdůležitější věc - příspěvky na workshopy pro členy jako podpora sebevzdělávání.

## Technické záležitosti

Organizujeme se na Facebooku v uzavřené skupině. Chápu, že to není ideální a do budoucna máme plán na zlepšení, ale do té doby musí mít každý řádný člen svůj vlastní Facebookový účet přes který s námi komunikuje.
